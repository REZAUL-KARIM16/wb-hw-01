<!DOCTYPE html>
<html>

<head>

    <title>class-01 HW</title>
</head>

<body>

<h1>এশিয়া কাপ ও বিশ্বকাপের আগে কতটা প্রস্তুত বাংলাদেশের বোলিং</h1>

<b> শাওন শেখ</b> ঢাকা <br><br>

আপডেট: ২৫ আগস্ট ২০২৩, ১৮: ০৩ <br><br><br>


<img src="https://images.prothomalo.com/prothomalo-bangla%2F2023-07%2F2804742c-aefc-4f49-abd6-6c297caeae8c%2FShakibs_reacts_after_taking_wicket___________1.jpg?rect=0%2C0%2C3372%2C1897&auto=format%2Ccompress&fmt=webp&format=webp&dpr=1.0&q=70&w=900" width="550px"
/><br><br>

<i>কতটা প্রস্তুত বাংলাদেশের বোলিং</i> প্রথম আলো

<hr><br><br>

<p>বেশি দিন আগের কথা নয়। বাংলাদেশের বোলিং আক্রমণ মানেই ছিল স্পিনারদের দাপট। তিন স্পিনারের দলে থাকবেন দু-একজন পেসার। তাঁদের প্রধান কাজটা হবে নতুন বলটাকে খানিকটা পুরোনো করে স্পিনারদের হাতে তুলে দেওয়া।</p>


<p>
    দৃশ্যপট বদলেছে, সেটাও অনেক দিন হলো। বাংলাদেশ এখন নিয়মিতই তিন পেসার নিয়ে খেলে। পাওয়ার প্লে, মিডল ওভার কিংবা ডেথ ওভারে—সব জায়গাতেই পেসারদের ভূমিকা থাকে। পেসারদের এই দাপটের পেছনে কি স্পিনারদের কার্যকারিতা কমে যাওয়া? নাকি বোলিং আক্রমণে স্পিন-পেসের সমন্বয়েই চলছে বাংলাদেশ দল? আর পাঁচ দিন পরই এশিয়া কাপ। এরপরই বিশ্বকাপ। ওয়ানডের এই বড় দুই টুর্নামেন্টকে সামনে রেখে কতটা প্রস্তুত বাংলাদেশের বোলিং আক্রমণ?
</p>

<p>কে কোন বিষয়ে ভালো না খারাপ, সেটা যাচাই করার প্রাথমিক উপায় তাঁর অতীত রেকর্ড দেখা। ওয়ানডেতে পেসার না স্পিনার—কার দাপট বেশি, সেটা খুঁজতে চোখটা পরিসংখ্যানেই দেওয়া যাক। সাধারণত যেকোনো দলই নতুন প্রকল্প শুরু করে একটা বিশ্বকাপ শেষ হওয়ার পর। সে ক্ষেত্রে ২০১৯ বিশ্বকাপের পর থেকে এখন পর্যন্ত ওয়ানডেতে বাংলাদেশের বোলারদের পারফরম্যান্সে তাকানো যাক। যেহেতু এশিয়া কাপ ও বিশ্বকাপ হবে ওয়ানডে সংস্করণেই।</p>

<p>পেসারদের দাপটে কি স্পিনাররা একেবারেই আড়ালে চলে গেছেন? উত্তরটা না, এ সময় স্পিনাররাও পারফর্ম করেছেন। হয়তো এই সময় বোলিং আক্রমণের নেতৃত্বের ব্যাটনটাই পরিবর্তন হয়েছে। এখন পেসারদের ঘিরেই আবর্তিত হয় বাংলাদেশের বোলিং আক্রমণ। স্পিনাররা তাঁদের সহায়তা করেন। </p>

<img src="https://images.prothomalo.com/prothomalo-bangla%2F2023-03%2Fc72feefe-1127-4d52-b417-c514127c9c31%2FMiraz_reacts_after_he_taking_Moeen_Ali_Wicket___4.jpg?auto=format%2Ccompress&fmt=webp&format=webp&dpr=1.0&q=70&w=640"  width="550px" alt="স্পিন আক্রমণে বাংলাদেশের ভরসা মেহেদী হাসান মিরাজ, সাকিব আল হাসান ও নাসুম আহমেদ">


<p>২০১৯ বিশ্বকাপের পর ৪৫ ওয়ানডে বাংলাদেশের স্পিনাররা উইকেট নিয়েছেন ১৪৬টি, এই সময়ে এর চেয়ে বেশি উইকেট নিয়েছে শ্রীলঙ্কা ও ওয়েস্ট ইন্ডিজের স্পিনাররা। শ্রীলঙ্কার উইকেট ১৭৩ আর ওয়েস্ট ইন্ডিজের ১৬৮টি। মাত্র ২৬ ম্যাচ খেলেই আফগান স্পিনাররা নিয়েছে ১০৫ উইকেট।</p>

<p>তবে গড়ের দিকে থেকে বাংলাদেশের স্পিনাররা শীর্ষে। মিরাজ-সাকিবদের এই সময়ে গড় ছিল ২৭.২২। তালিকায় এর পরের নামটা আফগান স্পিনারদের। তাদের গড় ২৮.৮৪। ইকোনমি রেটের বিবেচনাতেও বাংলাদেশ খুব একটা পিছিয়ে নেই। সাকিব-মিরাজরা ওভার প্রতি খরচ করে ৪.৬০ করে। এর চেয়ে ভালো ইকোনমি রেট আছে শুধু রশিদ-মুজিবদের। তারা ওভার প্রতি খরচ করেছেন ৪.৪১ করে।</p>


</body>

</html>